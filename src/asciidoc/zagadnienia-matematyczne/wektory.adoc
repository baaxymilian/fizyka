:imagesdir: ../img/zagadnienia-matematyczne/wektory
:toc:

= Wektory

W fizyce mamy często do czynienia z tzw. wielkościami fizycznymi. Opisując niektóre z nich wystarczy podać wartość tej
wielkości fizycznej, oraz jej jednostkę, np. by poinformować o czasie trwania jakiejś czynności, wystarczy podać np. 2s.

Do opisania innych wielkości fizycznych często nie wystarcza podanie jedynie jej wartości. Te wartości będziemy nazywać
wektorowymi, gdyż wektory posiadają takie cechy jak:

* wartość liczbowa
* kierunek
* zwrot
* punkt przyłożenia

image::r01.gif[]

A - początek wektora image:r02.gif[]

B - koniec wektora image:r02.gif[]

W wyjaśnieniu co poszczególne cechy przedstawiają posłużę się przykładem z samochodem i wektorem prędkości. Możemy
powiedzieć że samochód jedzie z prędkością np. 100 km/h. Ta liczba będzie nas informować o wartości liczbowej wektora
prędkości. Ale ta informacja nie mówi nam wszystkiego o ruchu tego samochodu. Nadal nie wiemy gdzie ten samochód jedzie,
czyli w jakim kierunku. Opisuje to druga cecha czyli kierunek. Kierunek jest to prosta na której leży wektor. Czyli jeżeli
powiemy, że samochód porusza się w kierunku północ-południe, to nadal nie wiemy wszystkiego. Nie wiemy czy porusza się na
północ, czy na południe. Tę cechę nazywać będziemy zwrotem wektora. Czyli mówiąc o poruszającym się samochodzie możemy
powiedzieć że jedzie on w kierunku N-S, a zmierza na północ z prędkością równą 100km/g. Ale gdy nasz samochód pojedzie
na północ tak daleko, że może trafić na oblodzoną drogę, a na tej drodze może wpaść w poślizg. Nasze auto zarzuci i "przekręci"
się o 180 stopni. Podczas tego przekręcania się samochodu, będziemy mogli stwierdzić, że przód auta porusza się wolniej
niż tył. Istotną informacją będzie wówczas która część samochodu porusza się z daną prędkością. Dlatego ostatnią cechą
wektorów jest ich punkt przyłożenia. Który mówi nam dokładnie który punkt samochodu porusza się z daną prędkością, bo
inny punkt może poruszać się już z inną, choć mamy do czynienia z tym samym samochodem.

Wektorem nazywamy odcinek prostej, ustalony przez uporządkowaną parę punktów, z których pierwszy jest początkiem wektora,
a drugi jest jego końcem. Odległość między początkiem a końcem wektora nazywamy długością wektora.

== Wektory w układzie współrzędnych

Jeżeli mamy dany dwa punkty image:w01.gif[] i image:w02.gif[] to zbiór trzech uporządkowanych liczb image:w03.gif[]
nazywamy współrzędnymi wektora o początku w punkcie A i końcu w punkcie B.

image::r03.gif[]

Jeżeli mamy dwa wektory to możemy określić ich wzajemne położenie. Mogą one być wzajemnie:

[cols="3"]
|===

|*równoległe*
|jeżeli proste zawierające kierunki obu wektorów są równoległe do siebie
|image:r04.gif[]

|*prostopadłe*
|jeżeli proste zawierające kierunki obu wektorów są prostopadłe do siebie
|image:r05.gif[]

|*równe*
|jeżeli wszystkie swoje cechy (długość, kierunek, zwrot) mają takie same
|image:r07.gif[]

|*przeciwne*
|jeżeli mają ten sam kierunek, taką samą długość lecz przeciwne zwroty
|image:r06.gif[]
|===

Poza tym możemy mówić o wektorach

* *zerowych* - punkt początkowy wektora pokrywa się z punktem końcowym wektora, jego współrzędne to [0,0,0]
* *jednostkowych* (zwanych także *wersorami*) których współrzędne są równe [1,0,0], [0,1,0] lub [0,0,1]
+
image::r08.gif[]

Używając wektorów musimy znać podstawowe działania na wektorach. Są nimi:

* dodawanie wektorów
* odejmowanie wektorów
* rozkładanie wektora na składowe
* iloczyn wektora przez liczbę
* iloczyn skalarny wektorów

== Składanie wektorów

Składaniem wektorów nazywamy dodawanie i odejmowanie wektorów. Przedstawię dwa proste sposoby na składanie wektorów.

Pierwsza metoda jest taka, że do końca pierwszego wektora, przykładamy drugi wektor (w obu przypadkach nie możemy zmienić
kierunku, długości ani zwrotu wektorów). Sumą wektorów będzie inny wektor, którego początkiem i końcem będą punkty początku
pierwszego wektora i punkt końca drugiego (ostatniego) wektora. Tą metodą możemy składać kilka wektorów. Niezależnie jakie
jest ich wzajemne położenie.

image::r09.gif[]

Odejmowanie wektorów jest bardzo podobne. Jeżeli mamy wykonujemy działanie image:w04.gif[] to działamy tak samo jak
poprzednio, tylko z tą różnicą, że zamiast dodawać wektor image:w05.gif[], dodajemy wektor przeciwny do image:w06.gif[].

image::r10.gif[]

Drugim sposobem składania wektorów jest tzw. sposób równoległoboku. Stosujemy go jeżeli składamy dwa nierównoległe wektory.
Wówczas rysujemy dwa wektory (pamiętamy o długości kierunku i zwrocie każdego z nich) zaczepione w tym samym punkcie.
Następnie możemy te dwa wektory potraktować jak dwa boki równoległoboku o wspólnym  wierzchołku. Pozostaje nam wówczas
dorysować dwa pozostałe boki. Sumą wektorów będzie wektor pokrywający się z przekątną równoległoboku o początku wspólnym
z pozostałymi wektorami.

image::r11.gif[]

== Rozkładanie wektorów na składowe

Jest to czynność odwrotna do omawianej poprzednio. Zdarza się, że chcemy jakiś wektor rozłożyć na inne, które ułatwią nam
obliczenia. Bardzo często wektory rozkłada się na dwa składowe, jeden o kierunku poziomym, a drugi o kierunku pionowym.
Rozkładając wektory będziemy postępować podobnie jak przy składaniu wektorów metodą równoległoboku, z tym że będziemy
wykonywać czynności niejako od końca. Dany wektor możemy traktować jak przekątną równoległoboku. Następnie rysujemy dwie
proste przechodzące przez punkt początkowy danego wektora. Te proste powinny wyznaczać kierunki wektorów składowych.
Następnie rysujemy znowu dwie proste przecinające się w punkcie końca wektora, tak by powstały cztery proste parami
równoległe. Wektory składowe zawierają się w dwóch bokach równoległoboku o wierzchołku w punkcie początku wektora
początkowego.

image::r12.gif[]

== Iloczyn wektora przez liczbę

Jeżeli mamy dany wektor image:w07.gif[] i narysujemy wektor, który jest sumą trzech takich wektorów (image:w08.gif[]) to
jak łatwo się domyśleć powstanie wektor trzy razy dłuższy od wektora image:w09.gif[]. Taki wektor możemy zapisać w postaci
image:w10.gif[]. Jeżeli mamy dany taki wektor image:w11.gif[], to image:w12.gif[].

image::r13.gif[]

== Iloczyn skalarny wektorów

Iloczynem skalarnym dwóch wektorów jest liczba równa iloczynowi długości tych wektorów i cosinusa kąta zawartego między
nimi: image:w13.gif[]. Należy pamiętać, że iloczyn skalarny jest liczbą (skalarem), a nie wektorem.

image::r14.gif[]

== Iloczyn wektorowy

Iloczynem wektorowym dwóch wektorów (image:w14.gif[] i image:w15.gif[]), nazywamy wektor image:w16.gif[]:

* który jest prostopadły do płaszczyzny rozpiętej na wektorach image:w17.gif[] i image:w18.gif[]
* punkt przyłożenia wektora image::w19.gif[] pokrywa się z początkami wektorów image:w20.gif[] i image:w21.gif[]
* którego długość jest równa polu równoległoboku rozpiętego na tych wektorach image:w22.gif[] i image:w23.gif[]:
+
image::w24.gif[]
* którego zwrot jest określony regułą śruby prawoskrętnej. Oznacza to, że image:w25.gif[]

A oto reguła śruby prawoskrętnej jaką udało mi się spotkać w literaturze:

Jeżeli śrubę prawoskrętną ustawioną równolegle do kierunku wektora image:w26.gif[] obracamy kręcąc wg kolejności mnożonych
wektorów - od image:w27.gif[] do image:w28.gif[], to ruch  posuwisty śruby wskazuje zwrot wektora image:w29.gif[].

Mówiąc inaczej jeżeli mamy narysowane na kartce (leżącej na biurku) te dwa wektory: image:w30.gif[] i image:w31.gif[],
(zaczepione w jednym punkcie) i jeżeli kierunek najkrótszej drogi z końca wektora image:w32.gif[] do końca wektora
image:w33.gif[] jest zgodny z kierunkiem ruch wskazówek zegara to zwrot wektora image:w34.gif[] jest skierowany pionowo
w dół, jeżeli kierunek tej drogi jest przeciwny do kierunku ruchu wskazówek zegara to iloczyn wektorowy jest zwrócony
pionowo do góry.

image::r15.gif[]
