:imagesdir: ../img/astronomia/astronomia
:toc:

= Astronomia

*Astronomia* to nauka o ciałach niebieskich, ich budowie, ruchach, pochodzeniu i ewolucji oraz o materii rozproszonej
w przestrzeni kosmicznej. Oto podstawowe pojęcia z nia związane:

*Słońce* - to nazwa jedynej gwiazdy naszego układu planetarnego (zwanego także słonecznym), a zarazem najbliższej widocznej
z Ziemi; stanowi główne źródło energii docierającej do nas z przestrzeni kosmicznej.

*Księżyc* - pisany z wielkiej litery to jedyny naturalny satelita Ziemi, zaś z małej litery to synonim wyrażenia naturalny
satelita.

*Galaktyka* - pisana z wielkiej litery to nasza galaktyka, w której znajduje się nasz układ planetarny. Małą literą to
nazwa skupiska kilku milionów gwiazd.

*Niebo* = sfera niebieska = kula niebieska

*Magnitudo* = wielkość gwiazdowa, oznaczamy mag lub ^m^.

*Deklinacja* image:w01.gif[] obiektu jest kątem między kierunkiem poprowadzonym od obserwatora na obiekt a płaszczyzną
równika niebieskiego. Deklinacje punktów położonych na półkuli północnej nieba są dodatnie, a na południowej ujemne.
Deklinacje podaje się w stopniach (^o^).

*Rektascensja* image:w02.gif[] obiektu niebieskiego nazywamy kąt dwuścienny między płaszczyznami półkola punktu Barana
a półkola godzinnego obiektu. Rektascensję odmierzamy w kierunku zgodnym z widomym rocznym Słońca. Rektascensję mierzy
się w godzinach (^h^)

*Ekliptyka* to koło wielkie na niebie nachylone do równika niebieskiego pod kątem 23^o^26'' i przecinającym się z równikiem
w punktach równonocny wiosennej (inaczej w *punkcie Barana*) i jesiennej (w *punkcie Wagi*). Punkt ekliptyki leżący najbliżej
bieguna niebieskiego północnego nazywa się stanowiskiem letnim Słońca, czyli *punktem Koziorożca*.

*Parsek* (ps) - astronomiczna jednostka odległości.

1 parsek = 3,26 lat świetlnych = 3,086 &middot; 10^13^ km

*Rok świetlny* (r. św.) - astronomiczna jednostka odległości. Jeden rok świetlny jest równy odległości, jaką przebędzie
światło w ciągu jednego roku ziemskiego. Używa się także sekund i minut świetlnych (do określania mniejszych odległości),
lata zaś są często wyrażane w tysiącach, milionach (większe odległości).

1 r. św. (lata świetlne - l. św.) = 0,3066 ps = 63240 AU = 9,46 &middot; 10^12^ km

*Jednostka astronomiczna* (Astronomical Unit - AU, UA) - astronomiczna jednostka odległości równa średniej odległości
Ziemi od Słońca, używana do wyrażania stosunkowo małych odległości w skali kosmicznej.

1 AU = 499 sekund świetlnych = image:w03.gif[] r. św.

== Astronawigacja

Gdy patrzymy nocą na niebo wydaje się nam, że gwiazdy wykonują nad nami ruch w kierunku zachodnim. W rzeczywistości jednak
to Ziemia obraca się wokół własnej osi w kierunku wschodnim wykonując tzw. ruch dobowy. Przyjęte jest jednak założenie, że
Ziemia pozostaje nieruchoma, a sfera niebieska wykonuje pozorny ruch dobowy o prędkości równej prędkości rzeczywistego ruchu
Ziemi. Łatwo można obliczyć jej wartość kątową, bo jeśli w ciągu 24 godzin Ziemia pokonuje 360^o^ to ruch dobowy odbywa się
z prędkością 15^o^. Należy w tym miejscu zaznaczyć, że doba gwiazdowa trwa 24 h, a doba słoneczna (około) 23 h 56 min.

W tym pozornym ruchu uczestniczą wszystkie ciała niebieskie, należy jednak podzielić je na kilka grup:

* Gwiazdy (poza Słońcem) oddalone na tyle, aby móc zignorować w obserwacji ich własny ruch;
* Planety naszego Układu, Słońce i Księżyc, których wypadkowym ruchem jest dla obserwatora ziemskiego złożenie ruchu
dobowego i własnego.

W praktyce można wykonać pewne ćwiczenie: Jeśli nastawilibyśmy aparat fotograficzny na czas naświetlania kilku godzin,
to stwierdzilibyśmy po oglądnięciu zdjęcia, że gwiazdy zakreśliły na niebie łuki okręgów o promieniach równych ich
odległością od bieguna niebieskiego, za który można przyjąć Gwiazdę Polarną (_Polaris_, na półkuli północnej). Pewne
gwiazdy chowają się za widnokręgiem lub się zza niego wyłaniają, więc wschodzą lub zachodzą. Możemy sformułować warunki
zachodzenia (wschodzenia) lub niezachodzenia (niewschodzenia) gwiazdy:

* Jeżeli deklinacja image:w04.gif[] jest jednoimienna z image:w05.gif[] oraz większa od image:w06.gif[] to ciała
niebieskie nigdy nie zachodzą. Są to tzw. ciała okołobiegunkowe (są widoczne na niebie o każdej porze roku na danej
szerokości image:w05.gif[]).
* Jeżeli deklinacja image:w04.gif[] jest mniejsza od image:w06.gif[] to ciała niebieskie wschodzą i zachodzą.
* Jeżeli deklinacja image:w04.gif[] jest różnoimienna z image:w05.gif[] oraz większa od wartości bezwzględnej
image:w06.gif[] to ciała nie wschodzą. Są to tzw. ciała przeciwbiegunkowe (nie są nigdy widoczne na danej szerokości
image:w05.gif[]).

Powyższe stwierdzenia dotyczą jedynie gwiazd odległych od naszej planety. Słońce, jak łatwo możemy zaobserwować, "porusza
się" po niebie inaczej niż inne gwiazdy. Gdyby każdego dnia zaznaczać punkty położenia Słońca o danej godzinie to
otrzymalibyśmy roczną pozorną drogę Słońca zwaną ekliptyką słoneczną.

== Klasyfikacja obiektów astronomicznych

Aby sklasyfikować obiekty widoczne nocą na niebie już w starożytności astronomowie określili sześciostopniową skalę jasności
gwiazd według założenia, że najjaśniejsze gwiazdy to gwiazdy pierwszej wielkości, a ledwo widoczne gołym okiem to gwiazdy
szóstej wielkości gwiazdowej. Kiedy w czasach współczesnych wynaleziono przyrządy pozwalające na zmierzenie rzeczywistej
jasności gwiazd, stwierdzono że te najjaśniejsze świecą 100 razy mocniej od tych najsłabszych. Użyto skali logarytmicznej
i dlatego dziś stosunek jasności gwiazdy o wielkości n do innej o wielkości n+1 wynosi image:w07.gif[]. Wynika z tego,
że gwiazdy, które różnią się o 5 wielkości gwiazdowych różnią się 100 razy swoim blaskiem. Można to zapisać w następujący
sposób:

image::w08.gif[]

gdzie I~n~, I~n+1~ to natężenie światła dla n i n+1 wielkości gwiazdowej.

Powyższe zdefiniowanie pojęcia gwiazdowego obowiązuje do dzisiaj, a ponieważ dziś możemy obserwować gwiazdy niewidoczny
gołym okiem oraz wiemy że istnieją obiekty jaśniejsza dla obserwatora na Ziemi, to wielkości gwiazdowe przyjmują zarówno
wartości ujemne jak i większe od 6. Oto przykładowe jasności ciał niebieskich obserwowane z Ziemi: Słońce -26,7 mag, Księżyc
w pełni -12,7 mag, Wenus -4,5 mag, Syriusz -1,5 mag, Procjon +0,4 mag.

Wyprowadzimy teraz tzw. wzór Pogsona. Przyjmijmy że m i n są liczbami (nie musza być całkowite), które wyrażają wielkości
gwiazdowe dwóch gwiazd, a I~n~ oraz I~m~ to natężenia ich światła. Skoro I~n~ > I~m~ to także m > n. Możemy więc zapisać że:

image::w09.gif[]

Wzór ten jest zapisywany też w innych postaciach - po zlogarytmowaniu:

image::w10.gif[]

oraz po pomnożeniu obustronnie przez 2,5:

image:w11.gif[] (1)

Wzór Pogsona jest bardzo ważnym wzorem w astronomii, gdyż pozwala wyprowadzić związek pomiędzy jasnością obiektu a jego
odległością, dzięki czemu możemy mając daną jasność gwiazdy obliczyć jej odległość od obserwatora. Aby to wykonać ustalono,
że odległością "standardową" będzie 10 parseków (ps), a jasność w takiej odległości jasnością absolutną M wielkości
gwiazdowych, zaś obserwowana przez nas gwiazda znajduje się w odległości D parseków i ma jasność widomą m. Po zastosowaniu
powyższych założeń we wzorze Pogsona (1) otrzymamy:

image:w12.gif[] (2)

Jak wiadomo z elementarnej optyki, natężenie światła słabnie z kwadratem odległości (jest odwrotnie proporcjonalne do
kwadratu odległości). Zapiszemy to w następujący sposób:

image:w13.gif[] (3)

Podstawiając wzór (3) do (2) otrzymamy:

image:w14.gif[] (4)

który wykorzystujemy do obliczania jasności absolutnych gwiazd. I tak Słońce, chociaż ma jasność obserwowaną -26,7 mag,
to po podstawieniu do wzoru (4) otrzymamy jasność absolutną ok. +6 mag.

== Temperatura i widmo gwiazdy

Jeżeli poobserwujemy nocą nieco dokładniej niebo i gwiazdy, to zauważymy, że różnią się one od siebie odcieniem. Niektóre
z nich mają barwę lekkoniebieską, inne żółtą lub czerwoną. Barwa danej gwiazdy jest dla nas informacją o temperaturze
powierzchni gwiazdy. Najgorętsze gwiazdy o temperaturze kilkudziesięciu tysięcy kelwinów świecą na niebiesko. Nieco
jaśniejsze gwiazdy są na niebieskobiało, biało i żółtobiało. Potem są gwiazdy żółte, pomarańczowe i czerwone. Nasze Słońce
ma temperaturę powierzchni ok. 6000 K.

Fizycy, aby móc zastosować uzyskiwane informacje w obliczeniach założyli, że gazowy skład gwiazd ma optyczne właściwości
zbliżone do tzw. ciała doskonale czarnego (doskonale chłonącego, czyli naprawdę nie istniejącego). Ciało doskonale czarne
w pewnej temperaturze T emituje promieniowanie o różnych długościach fali. Linia krzywa określająca rozkład natężenia
w widmie promieniowania ma jedno maksimum, a długość fali image:w15.gif[], dla której przypada to maksimum wyliczamy ze wzoru:

image::w16.gif[]

Związek powyższy to *prawo Wiena* (przesunięć) - długość maksymalna fali promieniowania jest odwrotnie proporcjonalna
do temperatury bezwzględnej promieniowania ciała doskonale czarnego. Zależność tą obrazuje poniższy wykres (na osi pionowej
względne natężenia rozkładu promieniowania):

image::r01.gif[]

Dla przykładowych temperatur: 4000 K, 5000 K i 6000 K wyraźnie widać, że im wyższa jest temperatura ciała, to tym dalej
w stronę części krótkofalowej widma przesuwa się maksimum natężenia jego promieniowania. W świetle gwiazdy dominuje ta
barwa, dla której przypada maksymalne natężenie promieniowania.

Jeżeli więc na podstawie obserwacji zbadamy przebieg promieniowania danej gwiazdy w widmie, otrzymamy wykres podobny do
powyższego. Wykres obserwacji oczywiście nie będzie wyglądał tak idealnie jak powyższy, ale da się z niego odczytać
przybliżoną wartość maksimum. Mając długość fali maksimum na podstawie wzoru Wiena można obliczyć temperaturę powierzchni
gwiazdy.

Z wykresu wynika też inne elementarne prawo ciała doskonale czarnego - mianowicie, że całkowita energia wypromieniowana
z jednostki powierzchni ciała doskonale chłonącego jest proporcjonalna do czwartej potęgi jego temperatury bezwzględnej:

image::w17.gif[]

gdzie image:w18.gif[]. Jest to *prawo Stefana-Boltzmanna*.

Naukowcy, aby łatwiej było klasyfikować gwiazdy, stworzyli tzw. typy widmowe. Są one niczym innym jak tylko oznaczonymi
widmami liniowymi. Podzielono je następująco: na 7 klas O, B, A, F, G, K, M oraz R, N, S, a dodatkowo każdą klasę na
podklasy oznaczane cyframi od 0 do 9. Nasze Słońce jest gwiazdą klasy G2. Znając typ widmowy gwiazdy możemy określić
z pewnym prawdopodobieństwem kolor tej gwiazdy (wszelkie niedokładności w barwie wywołane są np. obecością pyłu kosmicznego
pomiędzy gwiazdą a obserwatorem).

== Wykres H-R

image::r02.gif[]

Załóżmy, że wykonalibyśmy wykres jasności absolutnej (oś rzędnych) od ich temperatury (oś odciętych) dla bardzo dużej
ilości gwiazd. Naszym oczom ukazałby się wykres, który z początkiem XX w. równocześnie i niezależnie od siebie wykonali
dwaj fizycy Herzsprung i Russell (nazwany od pierwszych liter ich nazwisk - wykres H-R). Na  wykresie H-R temperaturze
odpowiadają typy widmowe, zaś jasność absolutna jest wyrażona oczywiście w magnitudo (im jaśniejsza gwiazda tym mniejsza
wartość jasności absolutnej).

Już na pierwszy rzut oka zauważymy, że punkty oznaczające różne gwiazdy pokrywają tylko pewne obszary wykresu, a duża
część wykresu pozostaje niezapełniona. Przekątna wykresu grupująca największą ilość gwiazd to tzw. ciąg główny. Gwiazdy
ciągu głównego najczęściej składają się w przeważającej części z wodoru i helu, oraz w mniejszym stopniu z pierwiastków
cięższych. Obok dwóch parametrów określanych do sporządzenia wykresu H-R możemy powiązać także dwie kolejne (choć nie
powiązane ze sobą bezpośrednio): masę i rozmiary. Dlatego w ciągu głównym gwiazdy cięższe z reguły są jaśniejsze i gorętsze.
Z tego możemy wywnioskować, że ciąg główny przebiega od gwiazd dużych, masywnych, gorących i jasnych, do gwiazd małych,
lżejszych, chłodniejszych i ciemniejszych - w prawym dolnym rogu ekranu tzw. czerwone karły. Poniżej ciągu głównego, nieco
po lewej stronie występuje mały obszar gorących, ciemnych i niewielkich gwiazd zwanych białymi karłami. W prawym górnym
rogu wykresu znajdują się gwiazdy o niskiej temperaturze, ale bardzo dużej masie i jasności oraz ogromnych rozmiarach.
Gwiazdy te nazywamy żółtymi i czerwonymi olbrzymami.

== Ewolucja gwiazd

Na nocnym niebie widzimy tysiące gwiazd. Dla obserwatora na Ziemi ułożenie tych gwiazd (poza Słońcem) jest niezmienne.
Nie obserwujemy też zmian ich właściwości (poza sporadycznymi np. wybuchami supernowych). Ale gwiazdy, jak każde ciało
we Wszechświecie mają swój początek i mniej lub bardziej spektakularny koniec. Każda gwiazda w ciągu swojego "życia"
zmieniają swoje właściwości (a więc także położenie na wykresie H-R), ale te zmiany są oczywiści bardzo długotrwałe
i w ciągu ludzkiego życia niedostrzegalne. Jednak na dzisiejszym poziomie wiedzy możemy opisać przebieg przeciętnego
życia gwiazdy.

Gwiazdy powstają z materii znajdującej się w, wydawałoby się pustej, przestrzeni międzygwiezdnej. Obłoki gazowo-pyłowe
nie mają jednorodnej budowy. W miejscach tych zagęszczeń tworzą się zagęszczenia o owalnych kształtach - globule.
Jeżeli stopień skondensowania takiego obłoku przekroczy pewną graniczną wartość, to do głosu dochodzą siły grawitacji.
Jak wiemy z fizyki, siły grawitacji działają na każde dwa ciała znajdujące się w pewnej odległości od siebie. Grawitacja
powoduje kurczenie się struktury materii i wzrost gęstości i temperatury wewnętrznej i, co za tym idzie, przemianę energii
grawitacyjnej na energię cieplną. W momencie, gdy temperatura wewnętrzna gwiazdy wzrośnie do ok. kilkunastu milionów kelwinów,
to następują reakcje termojądrowe, co powoduje dalszy wzrost temperatury - i gwiazda zaczyna świecić.

Taka nowa gwiazda zaczyna swoją "drogę" po wykresie H-R od prawego dolnego rogu - na początku swojego istnienia świeci
czerwonym światłem. Dalsza taka wędrówka punktu po wykresie przebiega stosunkowo szybko w górę i gwiazda osiąga ciąg główny.
Dzieje się tak, ponieważ z wiekiem gwiazdy zużywa się zgromadzony w jej jądrze wodór. Wodór w reakcjach jądrowych przemienia
się w cięższy hel, zmienia się więc skład rdzenia oraz zwiększa się jego temperatura i masa. Ponieważ wraz ze wzrostem
temperatury wzrasta wydajność przebiegających tam reakcji, to gwiazda promieniuje silniej i jaśniej. Czas przebywania
w ciągu głównym zależy od masy gwiazdy. Im gwiazda jest cięższa, tym krócej ona żyje. Dla gwiazd więcej masie 10 razy
mniejszej niż Słońce ten czas życia może wynosić nawet więcej niż 100 mld lat, czyli więcej wiele więcej niż obecny wiek
Wszechświata. Gwiazdy wielkości Słońca żyją ok. 10 mld lat (nasze Słońce jest więc w połowie długości swojego życia).
Gwiazdy o masie większej niż 5-10 mas Słońca żyją stosunkowo krótko, bo ok. 10-30 mln lat. Dla tych gwiazd czas przebywania
w ciągu głównym jest naprawdę krótki - praktycznie od razu staję się olbymami.

O ile do tego momentu przebieg życia zarówno gwiazd masywnych, jak i tych o małej masie przebiegał stosunkowo podobnie
(różna była tylko prędkość zachodzenia poszczególnych procesów), to teraz przebieg zapadania następuje inaczej.

+++Bardzo mało masywne gwiazdy+++ (ok. 0,1 mas Słońca) są niestabilne, a temperatura potrzebna do dokonywania fuzji helu
osiągana jest tylko w okolicy jądra (lub wcale, bo ciśnienie wywierane przez małą masę nie wystarcza do osiągnięcia wysokich
temperatur). Takie gwiazdy najprawdopodobniej po prostu wyparują i zakończą żywot jako *brązowe karły*, przechodząc
ewentualnie przez stadium czerwonego karła. Takie domysły są jedynie spekulacjami, bo jak już wspomniałem, wiek tych
gwiazd bardzo przekracza wiek Wszechświata i te gwiazdy po prostu jeszcze długo nie powstaną.

+++Gwiazdy o masie porównywalnej+++ do Słońca mniej więcej w połowie ciągu głównego gwiazda kieruje się na wykresie ku
górze w prawo. Jest to spowodowane znaczną przewagą helu nad wodorem, który jest wtedy spalany tylko w cienkiej warstwie
przy rdzeniu. Następna faza życia gwiazdy zaczyna się, gdy brakuje już wodoru i gwiazda traci swoje "paliwo" - ustają więc
reakcje termojądrowe. Jest to bardzo ważne z tego względu, że gwiazda traci czynnik, który pozwalał utrzymywać jej temperaturę.
W związku z tym gwiazda się zapada (kontrahuje). Gdy w rdzeniu temperatura podniesie się na tyle, żeby zaszły samoistne
reakcje syntezy helu w cięższe pierwiastki (beryl i węgiel). Wzrasta jasność gwiazdy oraz spada temperatura fotosfery
i gwiazda staje się czerwonym olbrzymem (o wielkościach przekraczających wielkość naszego Układu Słonecznego). Wraz ze
wzrostem zawartości węgla w gwieździe zmieniają się właściwości gwiazdy. W syntezie helu w węgiel uwalniane są duże ilości
energii. Struktura atomowa węgla jest zbyt mocna, aby była dalej ściskana przez otaczającą go materię, więc jądro staje
się stabilne. W tym momencie gwiazda zaczyna "odrzucać" swoje zewnętrzne warstwy dążąc do pozostawienia jedynie samego
jądra (pozostanie jedynie ok. 20% początkowej masy). Odrzucone struktury tworzą tzw. *mgławicę planetarną* -otoczkę
o bardzo fantazyjnych kształtach. Gwiazda staje się *białym karłem* i nie zachodzą w niej już żadne reakcje - staje się
martwa.

+++Gwiazdy masywniejsze od Słońca+++ kończą bardziej spektakularnie. Początkowo, jak już wyżej wspomniałem, stają się
niebieskimi olbrzymami (ew. czerwonymi nadolbrzymami - lżejsze gwiazdy) lub nadolbrzymami (cięższe). W takich gwiazdach
budowa warstwowa warunkuje zachodzenie różnych reakcji na różnych odległościach od jądra. Odbywa się synteza coraz cięższych
pierwiastków (aż do żelaza ^56^Fe), co powoduje pochłanianie znacznej ilości energii, zmniejsza się więc ciśnienie w gwieździe,
zaś siły grawitacyjne zaczynają przeważać. Następuje zapadanie się gwiazdy, jądro jest coraz gęstsze i gorętsze, co powoduje
"chwytanie" elektronów przez protony (pozostają neutrony i neutrina). Neutrina wywołują reakcję syntezy w pierwiastki cięższe
niż żelazo (jest to jedyny sposób na powstanie tak ciężkich pierwiastków). Kontrakcja gwiazdy prowadzi do wybuchu gwiazdy
zwanego *wybuchem supernowej*. Wybuch ten jest gwałtowny i powoduje wystrzelenie w przestrzeń kosmiczną wielkiej ilości
materii (tak pierwiastki ciężkie trafiają na inne ciała niebieskie, także na Ziemię). Supernowe wybuchają kilka razy na
tysiąc lat, a ostatni wybuch astronomowie zaobserwowali w 1987r., zaś pozostałością po jednym z takich wybuchów
zaobserwowanym w XI w. przez chińskich astronomów jest Mgławica Kraba. Po wybuchu supernowej, jeśli masa jądra pozostałego
po wybuchu osiągnęła granicę Chandrasekhara (maksymalna masa gwiazdy, przy której jeszcze się ona nie zapada pod wpływem
własnej siły grawitacji; ok. 1,44 mas Słońca), to powstaje *gwiazda neutronowa*. Niektóre z gwiazd neutronowych wirują
z częstotliwością nawet kilkuset razy na sekundę, emitują promieniowanie radiowe i świetlne. Są to *pulsary*, czyli gwiazdy
neutronowe o masie od 1,44 do 3 mas Słońca. Pulsary zostały odkryte w 1968 roku. Radioastronomowie byli zadziwieni, że
jakieś naturalne obiekty mogą wysyłać pulsy radiowe w tak regularny i szybko zmienny sposób. W 1992 r. polski astronom
Aleksander Wolszczan odkrył pulsar, który nazwał PSR B 1257+12, dzięki czemu udowodnił istnienie planet poza Układem Słonecznym.
Jeżeli zaś jądro pozostałe po wybuchu supernowej ma masę przekraczającą 3 masy Słońca, to siła grawitacji przezwycięża wszelki
opór materii tworząc osobliwość zwaną *czarną dziurą*. Jest to ciało o bardzo małym promieniu i niewyobrażalnie wielkiej masie
i gęstości, a nic co dostało się poza tzw. horyzont zdarzeń nie może z niej uciec. Dotyczy to zarówno obiektów i ciał niebieskich,
jak i np. światła. Dlatego też niemożliwe jest zaobserwowanie samej czarnej dziury, a jedynie wymienionego już horyzontu
(stąd nazwa czarna dziura). Aby uzmysłowić sobie niezwykłość czarnych dziur zaznaczę tylko, że ta osobliwość o rozmiarze
atomu miałaby masę miliona ton.

Kosmos żyje swoim własnym życiem. Żadna rzecz we Wszechświecie nie jest jednak wieczna. Nawet takie niezwykłe osobliwości
jak czarne dziury kończą swoje życie po czasie 10^100^ lat. Z materii pozostałej po wybuchu i końcu jednej gwiazdy powstają
następne, nowe. Gwiazdy zataczają więc "krąg życia", ale jest on na tyle długi, że ludzie nie obserwują jego przebiegu,
a jedynie na podstawie obserwacji i hipotez formułują żywoty gwiazd. Myślę, że pozwala nam to zrozumieć małość człowieka
w kosmosie, żyjącego na wydawałoby się dużej planecie Ziemi, w Układzie zwanym Słonecznym, w galaktyce Drogi Mlecznej
w ramieniu Oriona, gdzieś w rozszerzającym się Wszechświecie.
