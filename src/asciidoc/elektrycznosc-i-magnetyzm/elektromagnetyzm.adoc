:imagesdir: ../img/elektrycznosc-i-magnetyzm/elektromagnetyzm
:toc:

= Elektromagnetyzm

== Wzbudzanie prądu indukcyjnego

Zmienne pole magnetyczne może wytworzyć w przewodniku prąd. Taki prąd nazywamy *prądem indukcyjnym*. Natomiast zjawisko
wzbudzania prądu indukcyjnego nazywamy *indukcją elektromagnetyczną*.

Prąd indukcyjny możemy wzbudzić poprzez:

* wsuwanie i wysuwanie magnesu (ruch magnesu względem zwojnicy)
+
image::r01.gif[]

* wsuwanie i wysuwanie elektromagnesu do zwojnicy
+
image::r02.gif[]

* włączanie i wyłączanie prądu w zwojnicy
+
image::r03.gif[]

* zmianę natężenia prądu w elektromagnesie przy pomocy opornicy suwakowej
+
image::r04.gif[]

=== Strumień wektora indukcji magnetycznej

image:w01.gif[] image:w02.gif[]

[quote]
Strumień magnetyczny jest to iloczyn skalarny wektora indukcji magnetycznej i wektora powierzchni.

image::r05.gif[]

Całkowity strumień magnetyczny przechodzący przez dowolną powierzchnię zamkniętą równy jest zero. Linie pola są zawsze
krzywymi zamkniętymi, tyle samo linii pola wchodzi do danej powierzchni jak i z niej wychodzi.

=== Zjawisko indukcji elektromagnetycznej

[quote]
Zjawiskiem indukcji elektromagnetycznej nazywamy zjawisko powstawania siły elektromotorycznej w wyniku zmian strumienia
magnetycznego przechodzącego przez zwojnicę.

=== Reguła Lenza

[quote]
Prąd indukcyjny płynie w takim kierunku, aby pole magnetyczne przez niego wytworzone przeszkadzało zmianom pola, dzięki
którym prąd powstał.

image::r06.gif[]

== Siła elektromotoryczna indukcji

Aby wyprowadzić wzór na siłę elektromotoryczną indukcji, rozważmy przewodnik, znajdujący się w polu magnetycznym,
posiadający poprzeczkę poruszającą się ruchem jednostajnym.

image::r07.gif[]

Przez powierzchnię przewodnika przechodzi strumień magnetyczny:

image::w03.gif[]

Aby poprzeczka poruszała się musi być wykonywana praca przez siłę elektrodynamiczną.

image::w04.gif[]

Przez przewodnik płynie prąd, a więc wykonywana jest także praca prądu.

image::w05.gif[]

Porównujemy obie prace:

image::w06.gif[]

Z rysunku wynika, iż:

image::w07.gif[]

Zależność tą podstawiamy do wcześniej wyliczonej równości:

image::w08.gif[]

Korzystając z wzorów na siłę elektromotoryczną image:w09.gif[] i na strumień magnetyczny image:w10.gif[], otrzymujemy
wzór na siłę elektromotoryczną indukcji:

image:w11.gif[] image:w12.gif[]

=== Prawo Faradaya

[quote]
Siła elektromotoryczna indukcji wzbudzona w obwodzie poruszającym się w polu magnetycznym jest równa ujemnej szybkości
zmian strumienia magnetycznego przechodzącego przez powierzchnię, którą zakreśla obwód.

== Prąd wirowy

image::r08.gif[]

Między biegunami elektromagnesu waha się aluminiowa płytka. Gdy prąd w uzwojeniach nie płynie, płytka waha się bez
większych oporów. Po włączeniu prądu płytka jest silnie hamowana. W płytce powstaje prąd indukcyjny.

Prądy indukcyjne mogą powstawać w dowolnych bryłach metalu. Takie prądy nazywamy *prądami wirowymi*.

Gdy płytka opada (zbliża się do biegunów elektromagnesu) prądy wirowe powstające w płytce płyną w takim kierunku, aby
pole magnetyczne tych prądów odpychało się z polem magnetycznym elektromagnesu. Gdy płytka mija bieguny, prądy wirowe
zmieniają kierunek i zgodnie z regułą Lenza dalej przeszkadzają ruchowi płytki.

Powstawanie prądów indukcyjnych jest w wielu przypadkach szkodliwe, gdyż wydzielane przez nie ciepło jest przyczyną strat
energii, a nawet uszkodzeń urządzeń elektrycznych. Aby zmniejszyć ich działanie, części metalowe znajdujące się w zmiennym
polu magnetycznym wykonuje się z cienkich i wzajemnie odizolowanych blach (najczęściej z stali krzemowej), których
płaszczyzny są równoległe do linii pola magnetycznego.

Przykładem zastosowania prądów wirowych są piece indukcyjne. Wanna pieca indukcyjnego, w której umieszcza się ogrzewane
części metalowe, jest otoczona zwojami, przez które przepływa szybkozmienny prąd elektryczny. Zmiany pola magnetycznego
indukują prądy wirowe, w umieszczonych w wannie częściach metalowych, które ogrzewają je do wysokiej temperatury powodując
stopienie metalu.

== Samondukcja (indukcja własna)

[quote]
Zjawiskiem samoindukcji nazywamy zjawisko powstawania siły elektromotorycznej w wyniku zmian pola magnetycznego, ale nie
jakiegoś zewnętrznego, tylko tego pola, które zwojnica z prądem samo sobie wytwarza.

image::r09.gif[]

Aby w zwojnicy powstało zjawisko samoindukcji musi w niej płynąć prąd i ten prąd musi się zmieniać. W naszym obwodzie
zmiana natężenia prądu następuje w dwóch momentach: w chwili włączania i wyłączania prądu. W tych dwóch momentach
w obwodzie czynne są dwie siły elektromotoryczne: napięcie U (kilkuwoltowe) i SEM samoindukcji.

W momencie włączenia prądu w obwodzie powstający prąd indukcyjny zgodnie z regułą Lenza płynął będzie w kierunku do niego
przeciwnym, a łączna siła elektromotoryczna w obwodzie będzie równa: image:w13.gif[].

W chwili wyłączania prądu obydwa prądy płynął zgodnie, a łączna SEM równa jest: image:w14.gif[] i jest większa od
napięcia zapłonu żarówki, a więc żarówka błyska.

Chcąc wyprowadzić wzór na siłę elektromotoryczną samoindukcji, korzystamy ze wzoru:

image::w15.gif[]

n - liczba zwojów zwojnicy

Wiemy, iż strumień magnetyczny wyraża się wzorem:

image::w16.gif[]

Podstawiamy zamiast natężenia wzór na natężenie pola magnetycznego w zwojnicy:

image::w17.gif[]

Uzyskaną równość wstawiamy do wzoru na strumień magnetyczny:

image::w18.gif[]

a następnie ten wzór podstawiamy do wzoru na siłę elektromotoryczną:

image::w19.gif[]

Do wzoru podstawiamy współczynnik zwojnicy, który nosi nazwę indukcyjności:

image:w20.gif[] image:w21.gif[]

Jednostką indukcyjności jest henr.

image::w22.gif[]

Siła elektromotoryczna samoindukcji jest równa iloczynowi indukcyjności i stosunku zmian natężenia prądu do czasu,
w którym ta zmian nastąpiła.

== Induktor

image::r10.gif[]

Cewka indukcyjna Ruhmkorffa, zwana też *induktorem*, składa się z wewnętrznego uzwojenia L~1~, utworzonego z niewielkiej
ilości zwojów, nawiniętych na rdzeń R i połączonych ze źródłem napięcia stałego przez przerywacz z włączonym równolegle
kondensatorem oraz z zewnętrznego uzwojenia L~2~, złożonego z dużej ilości zwojów.

Po włączeniu prądu w obwodzie z indukcyjnością L~1~ w rdzeniu pojawia się pole magnetyczne, wytwarzane przez ten prąd.
Pole to przyciąga młoteczek do rdzenia. Obwód zostaje przerwany. Powoduje to zanik prądu w tym obwodzie i w konsekwencji
zanik pola magnetycznego w rdzeniu. Młoteczek wraca na swoje pierwotne miejsce zamykając ponownie obwód.

W rdzeniu istnieje więc zmieniające się pole magnetyczne. W tym zmiennym polu magnetycznym znajduje się zwojnica L~2~.
W wyniku zjawiska samoindukcji elektromagnetycznej wytwarza się w niej siła elektromotoryczna. Ma ona bardzo dużą wartość
ze względu na dużą liczbę zwojów i szybkość zmian pola magnetycznego.

image::r11.gif[]

Wzbudzenie stosunkowo dużej siły elektromotorycznej powoduje wyładowania iskrowe między stykami przerywacza, które niszczą je,
a prócz tego powodują przepływ prądu między stykami już po ich rozwarciu, przedłużając czas otwierania obwodu. W celu
wyeliminowania tego zjawiska stosuje się kondensator, które ładuje się prądem indukcji własnej, zmniejszając napięcie
między stykami i eliminując iskrzenie.

Induktor stosuje się do zapłonu paliwa w cylindrach niskoprężnych silników spalinowych, do wytwarzania wyładowań elektrycznych
w świetlówkach.

== Prądnica prądu zmiennego

*Prądnica* jest urządzeniem służącym do otrzymywania energii elektrycznej dzięki wykonywanej pracy mechanicznej.

image::r12.gif[]

Na ramkę nawinięta jest zwojnica. Końce uzwojenia dotykają dwóch pierścieni P, do których z kolei dotykają szczotki S
(układ takich pierścieni i szczotek to komutator). Ramkę obracamy w polu magnetycznym wykonując pracę mechaniczną.
Dzięki temu zmienia się ciągle strumień magnetyczny, przechodzący przez ramkę. W wyniku zjawiska indukcji elektromagnetycznej
w uzwojeniu powstaje siła elektromotoryczna (między szczotkami powstaje napięcie).

image::r13.gif[]

image::w23.gif[]

W bardzo krótkim czasie t ramkę przekręcamy jeszcze o kąt image:w24.gif[].

image::w25.gif[]

Korzystamy z wzoru trygonometrycznego:

image::w26.gif[]

oraz z przybliżenia dla małych kątów:

image::w27.gif[]

Uzyskaną zależność podstawiamy do wzoru na siłę elektromotoryczną:

image::w28.gif[]

Po podstawieniu wzoru wyrażającego wartość maksymalną image:w29.gif[], otrzymujemy:

image::w30.gif[]

Podobną zależność wykazuje natężenie:

image::w31.gif[]

image::r14.gif[]

image::r15.gif[]

Taki prąd (zmieniający się sinusoidalnie) nazywamy *prądem przemiennym*. Wielkością, która charakteryzuje ten prąd,
jest tzw. *natężenie skuteczne*.

[quote]
Natężeniem skutecznym prądu przemiennego nazywamy takie natężenie, jakie musiałby mieć prąd stały, aby w danym czasie
wykonał tą samą pracę, jak ten prąd przemienny.

Aby obliczyć pracę wykonywaną przez prąd przemienny, musimy obliczyć elementarne prace, jakie wykonuje prąd w bardzo
krótkim czasie image:w32.gif[] - tak małym, że możemy przyjąć, iż w tym czasie natężenie prądu się nie zmieniało.

image::w33.gif[]

image:w34.gif[] - natężenie skuteczne

image:w35.gif[] - natężenie maksymalne

image::w36.gif[]

image:w37.gif[] - napięcie skuteczne

image:w38.gif[] - napięcie maksymalne

== Transformator

Transformator jest urządzeniem służącym do zamiany napięć.

image::r16.gif[]

Prąd płynący w uzwojeniu pierwotnym n~1~ wytwarza w rdzeniu zmienne pole magnetyczne. Ze względu na dużą przenikalność
magnetyczną rdzenia pole to rozchodzi się po całym rdzeniu. W tym zmiennym polu magnetycznym znajduje się uzwojenie
wtórne n~2~. W wyniku zjawiska indukcji elektromagnetycznej powstaje w nim napięcie U~2~.

image::w39.gif[]

n - ilość zwojów

image::w40.gif[]

Sprawnością transformatora nazywamy stosunek mocy w uzwojeniu wtórnym do mocy w uzwojeniu pierwotnym.

image::w41.gif[]

== Pojemność w obwodzie prądu przemiennego

image::r17.gif[]

Przez obwód II prąd stały płynąć nie będzie, gdyż kondensator stanowi przerwę w obwodzie. Prąd przemienny płynie przez
obwód II, ale żarówka świeci się o wiele słabiej.

Kondensator włączony w obwód prądu przemiennego stanowi dodatkowy opór. Nazywamy go oporem pojemnościowym (reaktancją
pojemnościową). Jest to tzw. opór pozorny lub bierny. Występuje tylko w obwodach prądu zmiennego.

Załóżmy, że opór w obwodzie jest pomijalnie mały.

image::w42.gif[]

Uzyskany wzór na ładunek podstawiamy do podstawowego wzoru na natężenie:

image::w43.gif[]

Uzyskaliśmy wzór na natężenie. Natomiast napięcie równe jest:

image::w44.gif[]

image::r18.gif[]

Napięcie i natężenie na okładkach kondensatora nie są ze sobą zgodne w fazie. Natężenie prądu wyprzedza napięcie w fazie
o kąt image:w45.gif[].

image::w46.gif[]

image:w47.gif[] - opór pojemnościowy

Jeżeli uwzględnimy opór R (obwód RC), to musimy wprowadzić wielkość zwaną zawadą:

image::w48.gif[]

image::r19.gif[]

image:w49.gif[] - kąt przesunięcia fazowego

image::r20.gif[]

== Indukcyjność w obwodzie prądu przemiennego

Indukcyjność w obwodzie prądu przemiennego stanowi dodatkowy opór zwany oporem indukcyjnym.

image::w50.gif[]

image::r21.gif[]

image:w51.gif[] - kąt przesunięcia fazowego

Rozważmy jeszcze obwód, który oprócz kondensatora posiada również zwojnicę (obwód RLC):

image::r22.gif[]

image::w52.gif[]

image::r23.gif[]

Jeśli image:w53.gif[] mówimy, że obwód jest w *rezonansie elektromagnetycznym*. Wtedy image:w54.gif[].

image::w55.gif[]

== Praca i moc prądu przemiennego

W obwodzie prądu przemiennego, zawierającym jedynie opór omowy R, natężenie i napięcie są z sobą w fazie.

image::r24.gif[]

Moc i praca skuteczna w takim obwodzie wynoszą:

image::w56.gif[]

W obwodzie zawierającym opory pozorne (indukcyjny lub pojemnościowy) następuje przesunięcie fazowe o kąt image:w57.gif[].

image::r25.gif[]

W takim obwodzie prądu przemiennego moc skuteczną obliczamy ze wzoru:

image::w58.gif[]

a pracę skuteczną wykonaną w czasie t:

image::w59.gif[]
