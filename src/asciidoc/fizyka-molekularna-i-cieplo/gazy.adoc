:imagesdir: ../img/fizyka-molekularna-i-cieplo/gazy
:toc:

= Gazy

Gaz jest mieszaniną cząsteczek i atomów. Zjawiska, które o tym świadczą to np.:

* dyfuzja - czyli dwa gazy w jednym naczyniu mieszają się samorzutnie (bez oddziaływań zewnętrznych;
* ruchy Browna - czyli w przypadku umieszczenia w gazie substancji koloidalnych (np. pyłu) cząsteczki tej substancji
będą poruszać się chaotycznymi ruchami;
* gazy wywierają ciśnienie na ściany naczynia, w którym się znajdują.

Przeprowadźmy następujące rozumowanie:

Niech *N* będzie liczbą cząsteczek w naczyniu. Naczyniem zaś niech będzie sześcian o krawędzi długości *l*. Załóżmy,
że statystyczna cząsteczka gazu porusza się w tym naczyniu w jednym z trzech kierunków. Niech te kierunki będą
prostopadłe do ścian sześcianu.

image::r01.gif[]

Będziemy rozpatrywać zachowanie jednej cząsteczki. Jej pęd to:

image::w01.gif[]

Jeżeli cząsteczka ta odbije się od ściany to zmieni swój pęd. Wówczas będzie on równy:

image::w02.gif[]

W konsekwencji przyrost pędu wynosi:

image::w03.gif[]

Z II zasady dynamiki wiemy, że popęd siły równy jest przyrostowi pędu:

image::w04.gif[]

Jest to siła działającą na statystyczną cząsteczkę podczas odbijania jej od ściany naczynia.

Zastanówmy się jak wyeliminować ze wzoru czas. Możemy do tego wykorzystać prędkość, bo przecież stosunek drogi do czasu
to właśnie prędkość średnia cząsteczki. Zakładamy, że cząsteczka porusza się ze stałą prędkością, więc prędkość chwilowa
i stała jest równa:

image::w05.gif[]

Kolejnym problemem staje się droga. Czas *t* to czas, w którym zachodzi rozpatrywana zmiana pędu. W tym czasie cząsteczka
przebędzie drogę *2l* zanim z powrotem wróci do danej ściany. Więc modyfikując dalej nasz wzór otrzymujemy:

image::w06.gif[]

Gdzie, E~k~ to energia kinetyczna statystycznej cząsteczki gazu. Doszliśmy w końcu do siły, z jaką działa pojedyncza
cząsteczka na ściankę naczynia.

== Ciśnienie

Mając siłę z jaką oddziałuje statystyczna cząsteczka na ściankę naczynia, możemy wyliczyć z jaką łączną siłą działają
na tę ściankę wszystkie cząsteczki w nią uderzające. Nasze założenie na początku było takie, że cząsteczki poruszają się
po drogach prostopadłych do naczynia. Tych cząsteczek, które uderzają w rozpatrywaną ścianę naczynia, jest więc średnio
image:w07.gif[]. Zatem łączna siła działająca na jedną rozpatrywaną ścianę będzie równa średnio:

image::w08.gif[]

Z definicji ciśnienia wiemy, że jest nim stosunek działającej siły, do powierzchni na którą ta siła działa. Więc
w naszym przypadku będzie to powierzchnia ścianki bocznej:

image::w09.gif[]

Długość krawędzi podniesiona do trzeciej potęgi to jest objętość naczynia - *V* więc ostatecznie otrzymamy:

image::w10.gif[]

Gdzie: *N* - liczba cząsteczek w naczyniu; *V* - objętość naczynia; *E~k~* - średnia energia kinetyczna cząsteczek.
Wzór ten jest zwany wzorem teorii kinetycznej gazów. Na jego podstawie widzimy:

[quote]
Ciśnienie gazu w naczyniu zamkniętym jest wprost proporcjonalne do ilości cząsteczek w jednostce objętość i do średniej
energii kinetycznej cząsteczki.

Bo stosunek image:w11.gif[] mówiłam właśnie o ilości cząsteczek w jednostce objętości. W naszych rozważaniach za naczynie
przyjęliśmy sześcian. W praktyce kształt naczynia nie ma znaczenia. Wzór ten jest poprawny dla wszystkich naczyń.

== Gaz Doskonały

Wiemy już, że ciśnienie zależy od średniej energii kinetycznej cząsteczek. Ale jak zbadać tę energię? Doświadczenie,
w którym badamy dyfuzję w różnych temperaturach poucza nas, że cząsteczki gazu poruszają się tym szybciej im większa
jest temperatura gazu. Więc energia kinetyczna zależy od temperatury gazu. A mając temperaturę gazu możemy wyliczyć
energię z takiego wzoru:

image:w12.gif[], gdzie *T* to temperatura gazu mierzona w Kelwinach, natomiast *c* to stała równa:

image::w13.gif[]

*k* jest to stała Boltzmana.

Natomiast *i* jest równe:

* 3 dla gazów jednoatomowych
* 5 dla gazów dwuatomowych
* 6 dla gazów trzy- i więcej atomowych

Zatem przekształćmy nasz wzór:

image::w14.gif[]

W zamkniętym naczyniu, gdzie liczba cząsteczek gazu jest stała, cała prawa strona równania jest stała, bo *N* jest stałe,
oraz *c* jest stałe. Więc:

image::w15.gif[]

W ten oto sposób doszliśmy do równania gazu doskonałego, zwanego też równaniem stanu. Mówi ono, że jeżeli dana ilość gazu
ulega przemianie (zmieniają się jego parametry) to przemiana zachodzi zawsze tak, by ten stosunek image:w16.gif[]
miał zawsze wartość stałą.

[quote]
Gaz doskonały to gaz, który spełnia równanie stanu bez ograniczeń jego parametrów.

Co to oznacza w praktyce? Badając gaz i wykorzystując do tego równanie stanu otrzymujemy poprawne wyniki, jeżeli
parametry te nie różnią się bardzo od parametrów w warunkach normalnych. Przy bardzo wysokich temperaturach, czy bardzo
dużym ciśnieniu, równanie to nie będzie zawsze prawdziwe. Ale do prostych obliczeń nadaje się on idealnie.

Jeżeli mamy np. jeden mol gazu w temperaturze *T~1~*, w naczyniu o objętości *V~1~*, pod ciśnieniem *p~1~*, to równanie
naszego gazu wyniesie:

image::w17.gif[]

Jeżeli teraz zmienimy temperaturę tego gazu na *T~0~*=0&deg;C =273&deg;K, to reszta parametrów zmieni się tak, by:

image::w18.gif[]

Następnie nie zmieniając temperatury zmieńmy ciśnienie gazu na *p~0~*=1013hPa. Aby równanie gazu było spełnione musi się
zmienić i objętość gazu. Oznaczmy tę objętość jako *V~0~*:

image::w19.gif[]

Mamy więc gaz o temperaturze 273&deg;K i ciśnieniu 1013hPa więc gaz ten znajduje się w warunkach normalnych. Na początku
naszych rozważań założyliśmy, że rozpatrujemy 1 mol gazu. Wiadomo, że 1 mol gazu w warunkach normalnych zajmuje objętość
*V~0~*=22,4 dm^3^. Możemy więc postawić te wartości do równania:

image::w20.gif[]

Stała *R* nazywana jest *stałą gazową* i ma ona wartość stałą dla wszystkich gazów. Zatem dla jednego mola gazu prawdziwe
jest równanie:

image::w21.gif[]

I równanie to nazywamy *równaniem Clapeyrona*. Jest ono słuszne tylko dla jednego mola gazu. Ale w łatwy sposób możemy
je dostosować do dowolnej ilości gazu. Równanie Clapeyrona dla *n* moli gazu ma postać:

image::w22.gif[]

== Przemiana izotermiczna

Wiemy, że mając pewien gaz zamknięty w jakimś naczyniu (najlepiej w tłoku) możemy zmieniać parametry stanu tego gazu.
Jeżeli działamy cały czas na stałej masie gazu, to równanie stanu tego gazu ma wartość stałą. Załóżmy, że zmieniamy tak
parametry stanu gazu, że zmianie ulega ciśnienie i objętość gazu, a stała pozostaje jego temperatura. *T*=const.

[quote]
Przemiana izotermiczna stałej masy gazu to przemiana, która zachodzi w stałej temperaturze.

W takim przypadku równanie stanu przyjmie postać:

image::w23.gif[]

=== Prawo Boyle'a-Mariotte'a

[quote]
W przemianie izotermicznej stałej masy gazu iloczyn ciśnienia i objętości jest wielkością stałą, co oznacza, że ciśnienie
jest odwrotnie proporcjonalne do objętości.

image::r02.gif[]

== Przemiana izobaryczna

[quote]
Przemiana izobaryczna to przemiana stałej masy gazu, w której stałym parametrem jest ciśnienie (*p*=const.).

image::w24.gif[]

=== Prawo Gay-Lussaca

[quote]
W przemianie izobarycznej stałej masy gazu, objętość jest wprost proporcjonalna do temperatury w Kelwinach.

image::r03.gif[]

== Przemiana izochoryczna

W tej przemianie stały będzie kolejny parametr stanu gazu, czyli objętość.

[quote]
Przemiana izochoryczna, to przemiana stałej masy gazu, przy stałej objętości (*V*=const.).

image::w25.gif[]

=== Prawo Charlesa

[quote]
W izochorycznej przemianie stałej masy gazu, ciśnienie jest wprost proporcjonalne do temperatury w Kelwinach.

Z prawa Charlesa wynika, że w temperatura 0&deg;K zanika ruch cieplny, a z prawa Gay-Lussaca, że temperatura zera
bezwzględnego (0&deg;K) jest nieosiągalna w przyrodzie.

image::r04.gif[]

== Przemiana adiabatyczna

[quote]
Przemianą adiabatyczną, nazywamy dowolną przemianę stałej masy gazu, która zachodzi bez wymiany ciepła z otoczeniem.


Wszystkie parametry się wówczas zmieniają. Przemiana ta może wystąpić, gdy:

* gaz jest w odizolowanym naczyniu
* zostanie przeprowadzona w bardzo szybkim tempie

=== Prawo Poissona

image::w26.gif[]

image:w27.gif[] - wykładnik adiabaty

image::r05.gif[]

Wykładnikiem adiabaty nazywamy stosunek ciepła molowego przy stałym ciśnieniu do ciepła molowego przy stałej objętości.

image::w28.gif[]

=== Ciepło molowe

image::w29.gif[]

Ciepło molowe jest to ilość ciepła potrzebna na ogrzanie 1 mola gazu o 1 Kelwin.

Rozpatrzmy dwie sytuacje. Jedna to ogrzewanie 1 mola gazu o 1 Kelwin przy stałym ciśnieniu, druga - przy stałej objętości.

image::r06.gif[]

W pierwszym przypadku musimy dostarczyć więcej ciepła, gdyż część tego ciepła gaz zużywa na wykonanie pracy, a reszta
idzie na przyrost energii wewnętrznej. W drugim natomiast całe dostarczane ciepło idzie na wzrost energii wewnętrznej.

image::w30.gif[]

|===
|                         |image:w31.gif[] |image:w32.gif[] |image:w27.gif[]

|Gazy 1-atomowe           |image:w33.gif[] |image:w34.gif[] |image:w35.gif[]

|Gazy 2-atomowe           |image:w36.gif[] |image:w33.gif[] |image:w37.gif[]

|Gazy 3- i więcej atomowe |4R              |3R              |image:w38.gif[]
|===

== Gazy rzeczywiste

Równanie stanu gazu doskonałego, prawo Avogadra czy wzory na ciepło właściwe opisują jedynie w przybliżeniu właściwości
gazów rzeczywistych. To wynika z faktu, iż cząsteczki gazów rzeczywistych nie są punktowe oraz oddziałują między sobą
przy większych odległościach siłami przyciągania, przy mniejszych siłami odpychania. Przeprowadzone doświadczenia
potwierdziły przypuszczenia, iż w niskich ciśnieniach i wysokich temperaturach wszystkie gazy zupełnie dobrze spełniają
równanie stanu gazu doskonałego.

Dla każdego gazu rzeczywistego istnieje pewna charakterystyczna temperatura zwana temperaturą krytyczną. W temperaturach
niższych od krytycznej ciśnienie gazu rzeczywistego nie może być dowolnie duże; przy pewnym ciśnieniu rzeczywisty gaz
ulega skropleniu. Teoria gazu doskonałego nie przewiduje istnienia ani temperatury krytycznej ani w ogóle zjawiska
skroplenia. Temperatura krytyczna i skraplanie są nieodłącznie związane z oddziaływaniami miedzycząsteczkowymi, których
model gazu doskonałego nie uwzględnia.

Oddziaływania międzycząsteczkowe oraz skończone rozmiary cząsteczek zostały w pewnym stopniu uwzględnione w dokładniejszym
równaniu stanu gazu nazwanym *równaniem Van der Waalsa*.:

image::w39.gif[]

a - stała wiążąca się siłami oddziaływania

b - stała wyrażająca objętość zajmowaną przez cząsteczki

V - objętość gazu

R - stała gazowa

T - temperatura gazu

== Siły międzycząsteczkowe w gazach. Dyfuzja

Spoiwem wiążącym ze sobą cząsteczki są siły międzycząsteczkowe, występujące w dwóch postaciach: sił odpychania i sił
przyciągania. Odległości między cząsteczkami pary lub gazu są tak duże, że siły przyciągania międzycząsteczkowego
praktycznie nie występują, a ruch cieplny tych cząsteczek staje się ruchem postępowym, przy czym cząsteczki zderzają
się wzajemnie i rozbiegają w różnych kierunkach zajmując całą dysponowaną objętość. Wynikiem oddziaływania sił
międzycząsteczkowych są zderzenia cząsteczek, wskutek czego uzyskują one różne prędkości i kierunki. Jednakże większość
z nich porusza się z prędkościami niewiele różniącymi się od wartości średniej, która jest tym większa, im wyższa jest
temperatura oraz im mniejsza jest masa cząsteczki.

Od prędkości i odległości miedzy cząsteczkami gazu zależy tzw. *droga swobodna*, którą przebywa cząsteczka ze stałą
prędkością po torze prostoliniowym między dwoma kolejnymi zderzeniami. Mimo, że drogi swobodne poszczególnych cząsteczek
różnią się od siebie, to jednak dla większości z nich są bliskie wartości średniej, zwanej średnią drogą swobodną.

Wynikiem oddziaływania sił międzycząsteczkowych oraz ruchu cząsteczek jest występowanie w gazach *zjawiska dyfuzji*,
polegającego na wzajemnym przenikaniu się cząsteczek różnych gazów. Szybkość dyfuzji jest tym większa im wyższa jest
temperatura. Wynika to z faktu, iż wzrasta energia kinetyczna ruchu cieplnego cząsteczek substancji, które łatwiej
poruszają się pomiędzy cząsteczkami drugiej.

== Wilgotność powietrza i gazów

Powietrze zawiera pewną ilość pary wodnej, co jest wynikiem parowania wszystkich otwartych zbiorników wód: jezior, mórz
i rzek. Ponieważ gęstość pary wodnej jest mniejsza od gęstości powietrza, unosi się ona w górę i rozprzestrzenia w atmosferze.
Również i gazy przemysłowe zawierają pewną ilość pary wodnej.

Miarą zawartości pary wodnej w powietrzu lub w gazie jest *wilgotność bezwzględna* określająca liczbę gramów pary wodnej
zawartej w 1m^3^ powietrza lub gazu, czyli jej gęstość wyrażoną w g/m^3^.

Stopień nasycenia powietrza lub gazu parą wodną charakteryzuje *wilgotność względna W*, czyli wyrażony w procentach
stosunek ciśnienia pary wodnej do ciśnienia pary wodnej nasyconej w tej samej temperaturze:

image::w40.gif[]

image:w41.gif[] - ciśnienie pary wodnej

image:w42.gif[] - ciśnienie pary wodnej nasyconej

Stosunek ten jest z dużym przybliżeniem równy wyrażonemu w procentach stosunkowi wilgotności bezwzględnej do wilgotności
maksymalnej, czyli:

image::w43.gif[]

Wartość wilgotności względnej powietrza najkorzystniejszej dla organizmu człowieka wynosi około 60%.


